id: Vayeshev_1
title: פרשת וישב
subtitle: נראתה לו דמות דיוקנו של אביו
image: https://images.unsplash.com/photo-1644941002474-6ee8ab0ee8cb?q=80&w=1170&auto=format&fit=crop&ixlib=rb-4.1.0&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D
writer:  הרב נריה בולאק
 profile picture: images/harav_neria.jpg
date: 
time:
---
שלום וברכה, פרשת וישב,
החלטתי להתמקד בדמותו המיוחדת של יוסף.

עם כל הקשיים, עם כל הטרגדיות שהוא עבר בנערותו. הוא מגיע להיות שם בבית פוטיפר, עבד בבית פוטיפר, חיים מאוד מורכבים, קשים, ולשמור על הצדיקות שם, זוהי מציאות מאוד מאוד מורכבת.

ובאמת מתואר שם שכל אנשי פוטיפר יתאספו לאיזה אספה, ושאשת פוטיפר נשארה בבית.
ויוסף כתוב עליו- ויבוא הביתה לעשות מלאכתו.

מתווכחים שם האמוראים במסכת שבת,
האם באמת הוא הלך לעשות את מלאכות הבית,
או שבאמת הוא היה במודעות שהוא הולך לחטוא עם אשת פוטיפר.

אפשר אולי קצת להבין את זה. מניין מגיעות מחשבות חטא כאלה. הוא במשבר קשה. אמנם יש אמורא שחולק.

אבל בכל אופן, תיאור הגדולה האדיר של יוסף
הוא באותו רגע, שהוא מגיע לרגע החטא - והוא מצליח לברוח מהחטא.

מתואר פה בפסוקים על  ההתמודדות של יוסף
עם היצר הכי גדול שיכול להיות באדם, במצב הכי קשה, והוא בורח. זה אירוע מדהים. אירוע שבו בן אדם מתמודד ומכניע את יצרו.

מתואר סיפור אחר, אבל קצת דומה בגמרא,
בקידושין, על עמרם חסידא -

שם מתואר שהיו אצלו שבויות, שהוא פדה אותן, 
והעלה אותן לעליית הגג. ואז היה רגע אחד שפתאום נראתה דמות של אישה מלמעלה 
שהייתה כנראה נאה בעיניו באותו רגע, והוא פשוט לקח סולם כדי לעלות עם רצון לחטוא עם אותה שבויה.

הוא עלה לסולם, וברגע שבער בו היצר לחטוא,
הוא התאפס על עצמו וצעק, שרפה, שרפה, שרפה,
וככה כל אנשי המקום הגיעו כדי לראות, ובעצם הוא צעק כדי שיבואו אנשים. בעצם הוא השתמש במידת הבושה מאנשים כדי בעצם לא לחטוא.

אבל יוסף, איך הוא הצליח להתגבר באותם רגעים קשים? בטח שהקושייה היא עוד יותר חזקה, לפי האמורא שסובר שהוא החליט להישאר כדי לחטוא. 
ועם כל זה, הוא הצליח להתגבר, לנצח את היצר.

איך? אומר המדרש, ומביא את זה רשי- שנראתה אצלו דמות דיוקנו של אביו. אבל מה הכוונה נראתה אצלו דמות דיוקנו של אביו?

אז אפשר לתאר את הדבר הזה באופן פשוט,
שמדבר על מעלת החינוך של הורים -
לפעמים הורים מציבים גבולות בחיים ומדברים על כך שאצלנו בבית לא מקללים, אצלנו בבית לא מרביצים.
והרבה פעמים האבא ואמא, שמחנכים, לא תמיד רואים את הפירות של החינוך. לפעמים הילד לא הולך בדיוק בדרך של ההורים. אבל יש רגעים בחיים שהאמירות והקווים אדומים  של ההורים שנאמרו
פעם, בהמשך החיים יקצרו את הפירות שלהם.

ולכאורה זה מה שתיארו פה. שכנראה בבית של יעקב ורחל, היו אמירות ברורות נגד חטאים ונגד נפילות בעריות. ובאמת, ברגע האמת - הקו האדום הזה שההורים הציבו לו,  בדיוק צפו ועלו. הוא בא לחטוא בנקודה הזאת, ופתאום התעורר אצלו האמירות החדות והנוקבות של ההורים שלו, וככה הוא הצליח פשוט לברוח.

זו נקודה מאוד חשובה להורים הנקודה הזאת.
יש מסרים שצריך לחדד, למרות שלא תמיד אתה מצליח לזהות כמה זה משמעותי, אבל ברגע האמת יכול להיות שאמירות כאלה ברורות, הן באמת יהיו מאוד מאוד משמעותיים בחיים של הילד.
זה כיוון אחד כדי להסביר מה זה נראתה דמות דיוקנו של אביו.

נלך בכיוון נוסף - מספר הרב חיים סבתו מביא, בספר אמת מארץ תצמח, סיפור קצת, שלא נאריך בכל הסיפור. אלא רק נציין את הנקודה שהוא שם מביא הסבר, לגבי נראתה דמות דיוקנו של אביו.

הוא מסביר שכנראה יוסף, שהיה בן אדם צנוע.
הוא גדל במקום כזה שהוא בלי מראות. הוא מעולם לא ראה איך הוא נראה, הוא לא ידע איך הוא נראה
וככה הוא חי את החיים שלו. כשהוא בא לחטוא עם אשת פוטיפר, שם בחדר שלה היתה שם מראה.

פעם ראשונה שבעצם הוא הגיע לסיטואציה שהוא רואה את עצמו במראה.
הוא מסתכל במראה ונראתה דמות יוקנו של אביו.
כלומר, פתאום הוא לא שם לב מעולם שהוא כל כך דומה לאבא שלו, עד כדי כך שברגע מסוים הוא ממש חשב שמי שמסתכל עליו זה אבא שלו.
הוא לא הבין שזה מראה, הוא חשב שזו תמונה של אבא שלו, וזה מנע ממנו לחטוא. למה?
כי הוא חשב שאבא שלו מסתכל עליו, ואף אחד לא חוטא כשאבא שלו מסתכל עליך.

פעם שמעתי ממישהו שאומר למה הוא לא שם תמונה של הרב קוק בבית, הוא אומר שהוא לא מרגיש בנוח לבשל ולדבר שיחות חולין כשהרב קוק מסתכל עליו.

כלומר הוא בא לחטוא ופתאום במראה הוא חשב שיעקב מסתכל עליו, אז פשוט מנע את עצמו מלחטוא.

אבל כמדומני הסיפור הזה של הרב חיים סבתו יש בו הבנה עמוקה יותר.
אני חושב שזכיתי השבוע לראשונה להבין עומק גדול מאוד שטמון בפרשנות הזאת. אני חושב שזו נקודה מאוד מאוד עמוקה.

יש הרבה רגעים שהתנהגויות מסוימים שכלפי עצמנו אנחנו מנרמלים אותם, ואנחנו מודעים לחולשותנו ולקטנותנו וזה בסדר שאנחנו חיים ככה. אבל את אותם מעשים שאנחנו מנרמלים, זה כלפי עצמנו. 
אבל אם ישאלו אותך- תגיד מה אתה אומר אם היית מדמיין את הרב שלך שאתה מעריך אותו מאוד,  אם היית רואה אותו ככה? מה היית אומר? האם את הרב שלך היית מדמיין הולך לראות סרט בקולנוע? האם היית מדמיין את הרב שלך הולך לראות משחק כדורגל? האם היית מדמיין את הרב שלך הולך לפסטיגל ודברים כאלה?

התשובה- ברור שלא. למה? כי זה לא מתאים שרב ילך לשם.  ואם תשאל,  למה לרב זה לא מתאים?
ניתן לומר שהרב שייך למדרגות כאלה וכאלה, והם אנשים  ערכיים אנשים ומוסריים. אין להם זמן פנוי. ולהם זה לא מתאים. אבל אני בקטנות שלי. בחולשות שלי. זה כן מתאים. ובאמת בנקודה הזאת אני חושב שיוסף מצוי.

בהתחלה חשב לעצמו באותם רגעים בדרך לחטוא,  שזה לא כל כך נורא, אבל אז ברגע האמת נראתה דמות דיוקנו של אביו. כלומר הוא הסתכל במראה ובעצם בתוך המראה הוא מסתכל- בואנה אני באמת דומה לאבא שלי. כלומר גם אני, השאיפות ומעמד החיים ומדרגת החיים שאבא שלי חי בה- לכאורה גם אני צריך לחיות בה. למה תמיד אני מקבל בשלווה את מדרגת החיים שבה אני נמצא ולמרות שאני יודע שזה חולשות, שזה קטנות? אני לא הייתי מצפה שרב גדול יתנהג ככה וידבר בשפה כזאת וירכל בצורה כזאת. ואם לרב זה באמת לא מתאים. אז אולי זה באמת לא מתאים. 

וברגע האמת אצל יוסף, רגע לפני שנפל בחטא. הוא הסתכל במראה והוא קולט שהוא דומה לאבא שלו. כלומר, הוא צריך לתבוע מעצמו להידמות לאבא שלו. לחיות כמו אבא שלו. למה אני לא שואף לחיות במדרגת החיים של אבא שלי?

וברגע האמת הוא מזהה שהוא דומה לאבא שלו,
הוא תובע מעצמו את מה שתובע מאבא שלו. וכמו שברור לו שאבא שלו לא היה, נופל בחטא הזה, אז הוא תובע מעצמו באותו רגע לצפות מעצמו את מה שהוא היה מצפה מאבא שלו. וברגע שנראתה דמותו של אביו, הוא בעצם עזב את הכל וככה הוא נמנע מן החטא.

יוסף הצדיק הוא הסמל והמודל איך בן אדם ברגע האמת מכניע את יצרו הרע וחי את החיים שריבונו שלו מצפה מאיתנו.

center-text: שבת שלום!
