id: Chayei_Sarah_1
title: פרשת חיי שרה
subtitle:  שרה אמנו
image: https://upload.wikimedia.org/wikipedia/commons/thumb/4/4e/PikiWiki_Israel_67159_rachel39s_tomb.jpg/800px-PikiWiki_Israel_67159_rachel39s_tomb.jpg
writer:  הרב נריה בולאק
 profile picture: images/harav_neria.jpg
date: 
time:
---

quote: ותמת שרה בקרית ארבע ויבא אברהם לספוד לשרה ולבכותה...

מהיכן בא אברהם?

הרמב"ן אומר שאין שום קשר בין עקידת יצחק לפטירת שרה. אלא פשוט הגיע מחוץ לאוהל שרה. ושם הספיד אותה. ולא ייתכן שיש קשר בין העקידה לפטירת שרה.

אבל המדרש אומר שיש קשר עמוק. מהיכן אברהם בא? מעקידת יצחק. אמנם נכון שאברהם ושרה גרים בחברון. אך אחר עקידת יצחק אברהם הלך לבאר שבע, להודות לה' שם. היכן שבעבר נטע אשל.
ושם שמע ששרה נפטרה. 
למה נפטרה? אומר המדרש, מעצם השמועה על עקידת יצחק, פרחה נשמתה ממנה. 

איך ייתכן? שרה לא עמדה בנסיון של עקידת יצחק?! 
אומר המדרש, שלא סתם דווקא אברהם אבינו נצטווה בנסיון. לא סתם הקב"ה לא ציווה את שרה. כי הוא ידע שנשים לא יעמדו בנסיון כזה. זה גדול עליהם. היחס הרגשי לילדים גדול מדי בכדי לעשות נסיון כזה. ולכן אברהם הסתיר זאת משרה. 
אך ברגע שזה התגלה לשרה, באמת רק מעצם המחשבה על כך- לא עמדה בזה. 

אמנם יש הסבר של בעל השיחות מוסר. והוא אומר, שגם שרה יכלה לעמוד בנסיון. היא הייתה אישה גדולה מאוד. אמנם יש הבדל מאוד גדול בצורת הנגשת הנסיון. אברהם אבינו כשהוא קיבל את הנסיון, הוא קיבל את הציווי הזה בטפטוף. לא בפעם אחת. הגישו לו זאת באופן שאפשר איכשהו לעכל זאת יותר בקלות. אמנם שרה, קיבלה את האמירה הזו והמחשבה הזו בבת אחת. ובאופן כזה מאוד מסובך להכיל זאת. ועל כן, בגלל שזה בשורה שבאה בלי הכנה כלל- היא לא עמדה בזה. 

אך נסיים. בדברי אדמורי חסידות. שרה היא אישה שבאה בימים. שכל יום אצלה מנוצל היטב עד לקצה האחרון. עובדת ה'. חיה את חייה ברוממות אלוקית עליונה. איך היא לא תעמוד בנסיון?

מסביר האהלי יעקב בצורה עמוקה מאוד. כל חייה של שרה היו במחשבות של "שמע ישראל". היא הייתה במוכנות כל חייה של מסירות נפש לה'. מוכנה למסור את כל חייה למען שם ה'. וברגע ששמעה על כך, שבאמת אברהם ויצחק נתבקשו למסור את חייו של יצחק בציווי אלוקי, רק מעצם המחשבה על רוממות הרוח, והאצילות הנדרשת לכך, לא עמדה בכך, ופרחה נשמתה מגופה. כלומר, היא חוותה התעלות רוחנית כ"כ עליונה, שנשמתה ניתקה מכבלי הגוף המצמצמים אותה.

quote:ותמת שרה בקרית ארבע

ארבע זה האות "ד". כל יום אנחנו צריכים לכוון בשמע ישראל, באות "ד", על כך שכל חיינו אנו חיים עבור הקב"ה. ומוכנים לעשות הכל למען שמו באהבה, אפילו למסור את נפש לשם כך. וזה בדיוק הנקודה של שרה, מתה שרה בקרית ד', בעצם זה שקראה "ד". 


center-text: שבת שלום!
