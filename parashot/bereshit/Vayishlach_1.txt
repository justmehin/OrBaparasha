id: Vayishlach_1
title: פרשת וישלח
subtitle: למה זה תשאל לשמי?
image: https://images.unsplash.com/photo-1499428665502-503f6c608263?q=80&w=1170&auto=format&fit=crop&ixlib=rb-4.1.0&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D
writer:  הרב נריה בולאק
 profile picture: images/harav_neria.jpg
date: 
time:
---
נעסוק בנקודה שמאוד האירה לי השנה בפרשה. 
במפגש שבין יעקב לבין שרו של עשיו.
עשיו הוא רשע. עשיו הוא רע. השר של עשיו - זה הרוע, רעיון הרוע, אידיאת הרוע.

ושם במפגש, אחרי כל המאבק- נגמר הקרב.
ואז המלאך, השר של עשיו, שואל את יעקב - מה השם שלך? - יעקב.  אומר לו המלאך-  טוב, אני מוסיף לך שם, עכשיו יקראו לך גם ישראל.

ואז בפסוק ל', וישאל יעקב ויאמר, הגידה נא שמך, כלומר יעקב אבינו שואל את השר הזה, תגידי לי מה השם שלך? והוא עונה לו-  ויאמר למה זה תשאלי שמי?

רוב המוחלט של פרשנים מסבירים שיעקב שאל אותו- מה השם שלך?
והוא עונה לו, למה אתה שואל את השם שלי?

מה הנקודה של השו"ת הזה? מה יעקב רצה לדעת?
ולמה הוא סירב לענות לו?

אז באמת הרבה מהמדרשים הולכים לכיוון הזה, שבעצם הוא שאל, תגיד לי מי אתה? מה השם שלך.  יעקב מנסה להבין מי זה, אולי הוא לא הבין שזה מפגש עם מלאך..אז הוא אומר לו- אני מלאך. כלומר, כל פעם השם שלי מתחלף לאור השליחות שלי.
כלומר, זה חוסר הבנה אולי של יעקב, שהוא נפגש עם מלאך. או שהוא מבין שזה מלאך, וחשב שיש שליחות אחת למלאך.
זה כיוון אחד ואולי המרכזי.

אבל יש עוד כיוון שבעצם יעקב שאל אותו, תגיד לי מי אתה? אז הוא עונה לו - תקשיב, אין לי מה להגיד לך את השם שלי. אני הולך לברך אותך, ואני לא רוצה לגלות לך את השם שלי, כי אני לא רוצה שאתה תחשוב שאני זה מקור הברכה, אלא בעצם אני רק מלאך.

אני שליח של הקדוש ברוך הוא, ולכן אני לא מגלה לך. 
כלומר, מעין הדיון המפורסם, האם פונים למלאכים- מכניסי רחמים, הכניסו רחמינו.  האם פונים למלאכים, ואז הוא אומר לו, תקשיב, אני מקור כוחי זה הקדוש ברוך הוא, ולכן אין לך מה לשאול שמי.

וזה באמת הכיוונים המרכזיים לחלוטין, אבל הקו המרכזי של כל הפרשנים זה שיעקב שואל שאלה את המלאך, "מי אתה?"
והוא עונה לו באיזשהו מובן, למה הוא לא מוכן לספר לו.

אבל האיר לי מאוד השנה קריאה מסוימת, ומאוד מאוד שמחתי לראות אותה בספר שנקרא "אור יהל".
שם הוא מסביר שבעצם יעקב שאל אותו תגיד מה השם שלך. והוא עונה לו, השם שלי הוא למה זה תשאל לשמי.

כלומר, זה לא שהוא מסרב לענות לו ומסביר לו באיזשהו אופן למה אתה שואל את השם שלי. 
כשאתה שואל אותי מה השם שלי, אני עונה לך, השם שלי הוא מה תשאל לשמי.

כלומר, יעקב שואל אותו, תגיד, מי אתה? מה אתה?
השם זה המהות, מה הנקודה שלך בחיים.

אז עונה לו שרו של עשיו- אידיאת הרוע בעולם, הרוע. עונה לו- אתה יודע מה הנקודה שלי בחיים? מה נקודת השליחות שלי בחיים?
נקודת השליחות שלי היא- למה תשאל לשמי. 
כלומר, מקור הכוח של הרע בחיים, איך היצר הרע פועל עלינו, זה עובד בנקודה הזאת שהיצר הרוע אומר לך, כשאתה עושה פעולה - אני מבקש ממך, לרגע אחד אל תפעיל את השכל שלך... לרגע אחד, אל תחשוב על מה שאתה עושה.

עומק הדבר הוא בעצם זה - אנחנו חוטאים. כל אחד עם רמת החטאים שלו, והכמויות של החטאים שלו, וסוגי החטאים שלו. ומקור כל החטאים הוא בנקודה הזאת, כדברי המסילת ישרים בפרק ג', שהשכל לא פועל..אתה לא חושב.

לא סתם המסילת ישרים אומר שאם אתה תחשוב, אם אתה תלמד, אם אתה תבין מה האמת, ממילא אתה לא תחטא.

אבל מה? עצת היצר הרע היא לגרום לך לא לחשוב. בשני אופנים.

H3: האופן הראשון
דבר ראשון, לגרום לך לא לחשוב שדבר מסוים הוא בכלל רע. במסילת ישרים הוא בעצם מדמה את המחשבות של היצר הרע לאדם, להליכה בחושך בלא אור. כשבן אדם הולך בחושך, הרבה פעמים הוא הולך, ואז הוא נתקל בדברים, כי הוא לא רואה.

זה סוג מסוים של החטאים שאנחנו עושים. שאנחנו עושים דברים מבלי לדעת שהם לא טובים, מבלי לדעת שאנחנו נתקלים.

יכול להיות בן אדם, לא בא לו לקום בבוקר, הוא סתם עצלן. אבל ברור לנו שאם הוא היה מבין טוב בשכלו למה לקום בבוקר, כלומר, נגיד יש לו איזה מבחן גדול, או יש לו פגישה חשובה, אז הוא היה קם בבוקר, כי הוא היה מבין היטב ברגע האמת למה לקום בבוקר.

אבל כשהוא מתעצל לקום בבוקר, כי הוא לא באמת מבין למה לקום בבוקר. אז הרבה פעמים בן אדם עושה דברים לא טובים. לא זריז לפעולות מסוימות, כי הוא לא מבין מה הצורך של הדבר הזה.

הנה דוגמה של בעצם פעולה שבן אדם עושה שלילית, שהיא חטא, סתם מתעכב בקימה בבוקר. זה נובע מהנקודה הזאת שהוא לא מבין בשכלו את הצורך לדבר.

H3: האופן השני 
אבל אומר המסילת ישרים שם שיש דבר יותר גרוע מהדבר הזה, והוא שבעצם מצייר לנו, כמו שבחושך קורה הרבה פעמים, שאתה חושב שיש פה איזה משהו בצורה עגולה וזה בפועל ריבוע.

אז אומר המסילת ישרים שזה יותר גרוע.
למה? שבעצם היצר רע גורם לך לחשוב שמשהו מסוים הוא טוב למרות שהוא רע גמור.
ומה הנקודה? הוא גורם לך לא לשאול את השאלה. הוא גורם לך לא לחשוב. לא נותן לך לברר האם זה באמת טוב או באמת זה רע.

למה? כי הוא משכנע אותך- אל תברר! ברור שאם בן אדם יברר שהרע הוא רע וידקדק עליו- אז הוא יגלה שבאמת, שהרע הזה שחשבתי עד עכשיו שהוא טוב, הוא באמת רע. אני עד עכשיו חשבתי שלהתלבש בצורה מסוימת, או לדבר בצורה מסוימת, לשון הרע והכול, שזה בסדר, זה כיף ונחמד, אבל אחרי זה שאני למדתי וביררתי וחקרתי,  באמת הבנתי כמה זה רע.

אז על ידי שאדם מאיר באור השכל שלו את חייו, אז בעצם הוא מבין. ומתרחק מן החטא.
רואים בחז"ל שכדי לחזור בתשובה הראשית של זה זו הבינה. כמו שבסדר תפילת שמונה עשרה, קודם כל אתה חונן לאדם דעת, מתוך זה, אז אפשר לשוב בתשובה. כי בעצם הראשית של כל היכולת של האדם לא לחטוא, ולהתנהג בצורה ישרה, בחיים על פי התורה- הכול מתחיל מאור השכל.

ולכן זו הנקודה שיעקב שואל את הרוע, את היצר, את כוח הרוע בעולם. תגיד- מה הנקודה שלך, מה המהות שלך? הוא אומר לו, המהות שלי לגרום לבן אדם לא לשאול שאלות, לא לחשוב על מה שהוא עושה.
כי בעצם ברגע שבן אדם ינסה לחשוב עם עצמו, האם באמת זה טוב, האם באמת זה טוב או רע, אז הוא יבין שזה לא טוב.
לכן ינסה היצר לגרום לאדם לא להפעיל את שכלו, לא לחקור, לא לברר שאלות.

center-text: שבת שלום לכולם!
