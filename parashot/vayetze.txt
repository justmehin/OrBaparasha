title: פרשת ויצא
subtitle: הענווה בבית יעקב
image:
writer: הרב נריה
date:
 profile picture: images/harav_neria.jpg
---
quote: ויצא יעקב מבאר שבע וילך חרנה

מקשה רש"י - מה אכפת לי מאיפה הוא יצא?
למה נכתוב שהוא יצא מבאר שבע? 

זה חשוב. לספר לנו שיציאת צדיק מהעיר מורגשת.
כלומר, זה שיעקב אבינו יצא מהעיר באר שבע, זה הורגש לחלוטין. 


H3: מה הנקודה?

הרבה פעמים אנחנו שמים לב שאנחנו יכולים לשבת כל החבר'ה ביחד, משוחחים, מפטפטים והכול, והרבה פעמים השיח הוא מאוד נמוך.
וברגע שמגיעה דמות  מכובדת, כמו המחנך של הכיתה, הרב של הכיתה, אז זה ישר מוציא מכל אחד את הרציני שבו.
כלומר, הרבה פעמים זה ממקסם אותי. זה הופך אותי להיות במקסימום שלי, בהכי רציני שלי.

וברגע שהוא הולך, אז ישר אני חוזר להיות הבן אדם הפשוט, הקליל יותר. שחי  עם הצדדים הנמוכים שלי.

אבל באמת מי אני?

אני באמת הבן אדם הרציני. ומי מאפשר לזה להיות נוכח - הדמות המכובדת הזאת. 

שתי נקודות שחוויתי בהקשר הזה.
לפני שבועיים התארחתי באיזה יישוב. בדיוק הרב של היישוב נסע לניו ג'רזי למסע תרומות לישיבה שלו.
והגיע אחד מהרבנים ואמר בהתרגשות ובאמת בקושי, כי רב היישוב שם לא יוצא הרבה. 
ופתח את הדרשה על הקושי הגדול של שבת ללא הרב. זה היה נוכח מאוד בבית הכנסת וביישוב כולו, שהרב לא נמצא פה בשבת.

גם אני זוכר עוד דבר בהקשר זה. ששאלתי פעם מישהו ביחס ליישוב מסוים שהיה שם רב, ובסוף הוא המשיך למקום אחר. 
שאלתי- איך היה כשהרב המסוים הזה היה רב היישוב? 
אמרו לי, כשהוא היה, היה פה מתח רוחני. במובן החיובי זה נאמר.

כלומר, הרבה פעמים כשאתה נמצא במקום מסוים, בחברה מסוימת, ביישוב, בית כנסת, קהילה,
ויש שם נוכחות של רב משמעותית, שהוא ההדר, שהוא ההוד, שהוא הזיו של אותו מקום, זה בעצם ישר יוצר אצל כולם אטמוספירה ואיזה מתח חיובי. זה מוציא ממני את המקסימום. 
זה קורה כשהוא לידי וגם כשלא לידי.

בסוף זה יוצר איזו אווירה כזאת שהופכת אותי להיות בן אדם יותר רציני. זה מי שאני באמת.
וכשהוא הולך פתאום, אז אני מרשה לעצמי לוותר לעצמי, להיות בקטן שלי.

וזה דבר מאוד מיוחד שראוי לאחל לזה, שיהיה לנו בחיים דמויות שתמיד יהפכו אותנו להיות ביותר איכותי שלנו.  אנחנו ביותר רציני שלנו.  ולא לאפשר לנו לרדת לצדדים הנמוכים.

אז יציאתו של יעקב יצרה רושם. 
H3:___

מי זה יעקב? מי זאת רחל?
אני רוצה סביב הנקודה הזאת של החתונה, להעמיק בהם. 

יעקב רוצה להתחתן עם רחל. והוא מוסר לה  סימנים, כי הם יודעים מראש שלבן עלול באמת לשקר אותם.
הם מוסרים סימנים, אבל ברגע האחרון רחל מוסרת את הסימנים ללאה על מנת לא לבייש אותה.

ויש שאלה מאוד מאוד גדולה לשאול:
רחל, איך את עושה את זה ליעקב? מובן מאוד שאת לא רוצה להביך את אחותך.  אבל מה עם יעקב?
את צריכה לדבר איתו, לספר לו, לשתף אותו.

H3: אפשרות אחת
אז אפשר לבוא לומר, שהיא יודעת בודאות שאם יעקב היה במקומה, הוא היה עושה אותו דבר. 
כלומר, יש להם כל כך חיבור, הבנה ומוסכמות פנימיות למעשים שכל כך ברורים, שכשאנחנו נתקלים בסיטואציה כזאת שמישהו עלול להתבייש מאיתנו,
אז זה ברור שמונעים זאת. 

לכן היא לא צריכה לשאול אותו, והיא מוסרת את הסימנים ללאה. כי זה ברור שגם יעקב היה עושה זאת  במקומה. ברור שהוא מסכים לכך. זוהי אפשרות ראשונה.

H3: אפשרות שניה
אפשרות אחרת. ניתן לומר שהאטמוספירה הרוחנית מחברת בין רחל ליעקב. 

רחל, העמדת נפש שלה, היא הייתה צנועה.
בשכר הצניעות הזאת, אז נולדו דרכה שאול  אסתר.

ואולי אפשר להתבונן בנקודה הזאת, וככה מביא הרב מרדכי שטרנברג - שיש פה נקודה מאוד מאוד עמוקה לחיים. נתחבר לרחל דרך מרדכי ואסתר.

כשמרדכי אומר לאסתר, תגשי עכשיו למלך אחשוורוש. תנסי. אמנם תדעי לך, אם אחרש תחרישי, רווח והצלה יעמוד ליהודים ממקום אחר.

הוא אומר לה, לכי עכשיו תיכנסי לאחשוורוש, כי הגאולה של עם ישראל יכולה להיות דרכך. 
אבל תדעי לך, שבסוף זה לא תלוי בך, אלא הקדוש ברוך הוא מנהיג את המציאות.
וזו עמדה ענוותנית כלפי הקב"ה. זו עמדה של אמונה כלפי שמיא, זו עמדה של צניעות כלפי שמיא. שהקדוש ברוך הוא מנהיג את המציאות.

ברור שאני נדרש לפעול על פי השכל שלי, על פי ההיגיון שלי ולברר מה הקדוש ברוך הוא רוצה מאיתנו, מה רצון השם. אבל ברור לי שגם אם אני בסוף אעשה את הדרך הזאת, והקדוש ברוך הוא ירצה אחרת, זה מה שיקרה.

זו עמדה של ענווה, והקדוש ברוך הוא מנהל את הדברים כמו שצריך. אני בחיים מנסה לדחוף לכיוון שאני חושב שזה רצון השם, ואם לא קורה ככה, אז אני גם מלא באמונה כלפי הקב"ה. 

וזה מה שקרה עם רחל.
רחל משוכנעת שהיא צריכה להתחתן עם יעקב, וזהו, לכיוון הזה היא חותרת.
אבל כשלבן מחליט שלאה מתחתנת עם יעקב, ואין מה להתווכח. אז רחל אומרת לעצמה, שאמנם עד כה חשבתי שרצון השם זה  שאתחתן עם יעקב. אבל ברגע שהיא מבינה שאין בידה לעשות שום דבר,
ומסתבר שהקב"ה רוצה שבעצם לאה תתחתן עם יעקב - אז היא מרימה את הידיים. היא אומרת, טוב, כנראה זה רצון השם. אני חשבתי משהו מסוים ואני מתבטלת. זאת צניעות וענוותנתות.  

וגם יעקב זה האטמוספירה שהוא חי. שהוא חי כל כולו, לעשות את רצון השם. איך אנחנו שמים לב?

כי אחרי שיעקב אבינו מגלה בבוקר והנה היא לאה, הוא היה יכול לבוא ולומר, מה זה, זה לא מה שרציתי. 
אבל גם הוא עם חשבון ברור, הוא רצה להתחתן עם רחל, אבל ראה בבוקר שזו לאה, אז הוא מתמלא בענווה כלפי שמיא, כלפי הקב"ה. אני חשבתי להוביל את החיים שלי בדרך מסוימת, ופתאום אני רואה שהקדוש ברוך הוא בא ובאמת מוליך אותי, לוקח אותי למקום מסוים אחר, אני מתמלא בענווה. כנראה ככה צריך להיות, ולכן יעקב בעצם מתחתן עם לאה. 

וזו נקודה מאוד עמוקה ששייכת גם לרחל, גם ליעקב. 
שכל המהלך הזה, זה מצביע על האמונה שלהם, על הענווה שלהם. שלמרות שהם רוצים לפעול עם ריבונו של עולם למלא את רצון השם, כשהם מבינים שזה לא הכיוון הזה, אז בעצם הם מתמלאים בצניעות ובאמונה כלפי הקב"ה. 

ונסיים בדבר אחרון בשם הרב מרדכי שטרנברג, על פי הקו שהתחלנו.

יש קושייה הלכתית ולמדנית: הרי בסוף יעקב רצה להתחתן עם רחל, ובבוקר הוא מגלה שזאת לאה.
הלמדנים שואלים שהרי זה קידושין של טעות, זה מקח טעות. אתה חשבת להתחתן עם מישהי מסוימת, בסוף זה מישהי אחרת, זה מקח טעות.

אז באמת יש כאלה שאומרים, שבאמת בגלל שהיה מקח טעות, ובסוף יעקב אבינו הבין שבעצם כנראה הקדוש ברוך הוא רוצה שאתחתן עם לאה, אז בעצם הוא קידש אותה מחדש.

אבל אפשר לומר משהו אחר ועמוק יותר:
יעקב אבינו היה חי באטמוספירה כזאת, שכל כולו מלא רצון השם. אני רוצה לחיות את רצון השם, ומתוך שאני רוצה לחיות את רצון השם - אז אני מקיים את מצוות השם, ואני עושה ערכים של הקדוש ברוך הוא. 

וכל מה שאני עושה, נותן צדקה כי הקדוש ברוך הוא אמר. מניח תפילין כי הקדוש ברוך הוא אמר. מתחתן עם אישה כי הקדוש ברוך הוא אמר. זו האטמוספירה שלו.

ובמסגרת זו, שהוא רוצה לקיים את רצון השם, אז הוא רוצה להתחתן עם רחל, כי הוא מבין שזה רצון השם.
וכשהוא מגלה בבוקר שזאת לאה, הוא נשוי לה. זה לא מקח טעות. 

למה? כי באמת הרצון העמוק יותר שלו זה למלא את רצון השם,  ומכוח זה הוא מתחתן. הוא חושב במוחו שהוא צריך להתחתן עם רחל אבל מסתבר שכנראה הוא יצטרך להתחתן עם לאה. 

הקידושין חלים, כי מה שהניע אותו בקידושין הללו בעומק, ברצון הפנימי שלו זה  לקיים את רצון השם. 
אז ממילא בגלל שהרצון הפנימי שלו היה להתחתן
כדי לקיים את רצון השם,  אז גם אם הסתבר שזאת בעצם הייתה לאה- הרצון החיצוני שלו מה שהוא חשב שזה רצון השם מתבטל כלפי הרצון הפנימי שלו למלא את רצון השם. 

ולכן ממילא אלו לא קידושי טעות. 

זאת מדרגת החיים של יעקב. שכשאתה חי כנראה בסביבה כזאת והוא יוצא מהעיר אז יציאתו מהעיר יוצרת רושם. 

center-text: שבת שלום!
